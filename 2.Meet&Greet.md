### Meet & Greet Life Sciences 2023

Op 9 februari 2023 vond de Meet & Greet Life Sciences plaats op de Zernike Campus, onderdeel van de carrièreweek van het ILST. 
Deze bedrijvenmarkt gaf studenten de kans om kennis te maken met bedrijven uit de Life Sciences in Noord-Nederland om zo een geschikte stageplek te vinden. 
De dag vond plaats in de Energy Barn, met bedrijven die zich presenteerden aan de studenten. 

Onder de aanwezige bedrijven bevonden zich onder andere Bioclear Earth, eLabNext, EV Biotech, Kenniscentrum Biobased Economy/ZAP, UMCG en Wetsus. 
Bij Wetsus voerde ik een gesprek met de medewerker. Maar er bleek niet zo veel bio-informatica kennis bij hem aanwezig te zijn.
eLabNext beloofde meer, het bedrijf is IT georiënteerd en leek wel een goede optie te zijn voor een stageplek.
De dag was best succesvol, maar het was soms lastig om met sommige bedrijven te praten over bio-informatica, omdat de medewerker er weinig kennis over had. 
Ondanks deze minpunten heb ik waardevolle inzichten opgedaan over mogelijke stageplekken in onze sector.